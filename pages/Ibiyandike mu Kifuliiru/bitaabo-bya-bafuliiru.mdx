# Bitaabo bya Bafuliiru
Twehe tuliri Bafuliiru, tuyiji ukusoma no kuyandika. Tuyandika mu Kifuliiru na mu zindi ndeto.
Nga ngisi kwo tuyiji, ngisi ndeto igweti gweliri muyandikwa na ngisi kwo iliri mudetwa mu kuganula. Yibyo binatume na nitu nga Bafuliiru tugayisaliza bweneene higulu lye ndeto yitu : Kifuliiru.

Umufuliiru mu bulenga bwage atakayandika bweneene haliko ku zene akoli gweti abandisi bingi bweneene. Baguma bamuyandika mu nfeto yitu ye Kifuliiru, abandi nabo balimuyandika mu zindi ndetp. Kuguma na yibyo, tuyiji tunayemeziri kwo indeto yitu itagatereka.

# Ku benge bingi tuyandike, ne ngingwe tuyandike indeto yitu mu ndeto yohe na ku yohe?

Ukuyandika kwoshi ngisi kwo kwangaba, kumutabaala mu njira nyingi. Mu yizo njira tunabe tugweti ibikojoka ibiri nga bishatu.
 
  - Umusaaza inzaliro nzo mundu agweti mu yehe : Ikyanya kingi tuli musalira, tunagwane kwo yizo nzaliro zimusigala mu twehe. Abingi balenga mu njira yo kuyandika ukudeto kwo babwire abandi bandi kingi babyomusalira. Ukuyandika kuli mu kwingi, haliko ikindu kihamu bweneene kuli kuteyandika.
  - Ukugala : Ku kyanya umundu amuyandika ibindu bija, ne' bigataabala abandi baandu, angayiji yigwana kwo kera agala higulu yibyo ngisi byamuyandika byangagulisibwa.
  - Ukuyizuza indeto ahandu hingi : Mu bandu bingi ukuyandika kwangaba nga mashata naho, haliko  ku balya abamuba bayiji byobagweti bagalooza, ukuyandika kuliri kwa kamaro kahamu bweneene. Ukudeta kwo indeto imenyekane, itatereke; ikindu kihamu kyo'mundu angakola kuliri kuyandika. Umundu angayandikaga mu yeyo ndeto yo na ngingwe. Kandi li umundu angayiji yandikaga mu ngisi ndeto haliko anabe agweti agadeta ku yeyo ndeto.
   
